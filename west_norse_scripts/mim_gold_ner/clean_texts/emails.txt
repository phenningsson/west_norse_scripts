á m. 40 eða 50 % af launum háskólakennara ) og hver er hlutur þess svo kallaða « marginal » kostnaðar sem er það sem við hér oftast skynjum sem hið eiginlega rannsóknafé ?
Er ekki sannleikurinn sá að miðað við fólksfjölda verjum við mjög miklu opinberu fé , sem flokkast til rannsókafjár , á vissum sviðum ( hafrannsóknir og fiskiðnaður t.d. - ekki er ég að gagnrýna það ) , en á langflestum sviðum vísinda ( sem eru í raun jafnmörg og hjá stórþjóðum ) verjum við mjög litlu fé , og vegna þess að marginalkostnaður er vanmetinn eða ekki tekið tillit til hans og rannsóknasjóðir eru í svelti upplifa mjög margir í rannsóknum ( með réttu ) stöðuna sem afar slæma og finnst fáránlegt að sjá því haldið fram í útreikningum að Ísland sé meðal fremstu þjóða í heimi hvað varðar framlög til rannsókna .
Það er nokkuð landlægt hér , eins og við vitum , að vilja gjarnan fara af stað með góð mál og góða starfsemi , en fást svo alls ekki til að borga allt sem það kostar að hún geti þrifist .
Þegar þjóðirnar í kringum okkur setja sér það markmið að fjölga doktorsprófum hjá sér , fá sjóðir og háskólar fjárveitingar til að standa straum af því , bæði með styrkjum til doktorsnema og greiðslum til háskóla fyrir þeirra framlag , en hér verður allt einhvern veginn hálfkarað .
Þar að auki liggur ekki alltaf ljóst fyrir hvaða hlutverk hinum nýju doktorum er ætlað .
Þrátt fyrir erfiðar aðstæður hafa íslenskir rannsóknamenn á mörgum sviðum náð frábærum árangri .
Að hluta til er það áreiðanlega vegna þess að í skjóli fámennis höfum við getað látið aðrar þjóðir standa straum af vísindalegri menntun á fjölmörgum sviðum og síðan notið góðs af þeim krafti sem blanda fólks með menntun úr ólíkum áttum leysir úr læðingi .
En það er sannarlega mál til komið að þetta samfélag fari líka að leggja meira fram sjálft .
Nú eru horfur á aukinni rannsóknasamvinnu sem okkur gefst kostur á að taka þátt í : norrænn rannsóknasjóður ( sbr. nýlega hvítbók Gustav Björkstrand um eflda rannsóknasamvinnu Norðurlandaþjóða ) og efld evrópsk samvinna á sviði rannsókna ( European Research Area ) .
En af eðlilegum ástæðum verða þjóðir sem afla fjár á slíkum vettvangi að koma með mótframlög .
Það gæti staðið í okkur að koma með raunveruleg mótframlög nema hið « fjrálsa » eða « hreyfanlega » rannsóknafé verði stóraukið .
Ég sat í Rannís í 6 ár og síðustu árin í Forskningspolitisk raad , sem er ráðgjafarnefnd fyrir norrænu ráðherranefndina .
Starfið á þessum vettvangi hefur vakið mig til umhugsunar og vitundar um marga hluti sem ég sá frá allt öðru og þrengra sjónarhorni meðan ég horfði bara á þá héðan úr háskólanum .
Mér finnst ég skulda þeim sem sendu mig af stað í þennan leiðangur , sem nú er á enda , um stofnanir opinberrar rannsóknastjórnunar að leggja eitthvað til umræðunnar hér « heima » í H.Í .
Við þurfum að mínum dómi að fá bæði rannsóknasvið háskólans þar sem áreiðanlega er mikil þekking saman komin og Rannís ( nú Rannsóknamiðstöð Íslands ) með í opna og upplýsta umræðu um þessi mál .
Ég held að það muni á endanum skila árangri .
Kveðjur , Vésteinn Ólason
Frá Kennaraháskóla Íslands :
Páll Skúlason , rektor Háskóla Íslands , heldur fyrirlestur sem ber yfirskriftina :
Verkskipting háskóla
miðvikudaginn 17. desember kl. 16:15 í salnum Skriðu í Kennaraháskóla Íslands við Stakkahlíð
Hugleiðingar um háskóla í ljósi ólíkra hugmynda um markmið þeirra , skipulag og starfshætti .
Guðrún J. Bachmann
Ágæta háskólafólk .
Ég vil þakka Vésteini Ó. fyrir afar málefnalegt innlegg í umræðuna um rannsóknir og stöðu þeirra í samfélaginu .
Ég tek heilshugar undir uppástungu hans að litið verði til fleiri atriða í umræðunni , eins og til dæmis stöðu framhaldsnámsins í háskólasamfélaginu .
Vésteinn nefnir einnig atriði sem stendur hjarta mínu nærri , nefnilega hvað verður um framhaldsnemendur eftir að náminu lýkur .
Við í ReykjavíkurAkademíunni höfum reynt að koma þessari spurningu á framfæri og sýnt fram á að hinn örtvaxandi hópur fólks sem útskrifast með framhaldsmenntun frá íslenskum háskólum eða erlendum á í fá hús að vernda .
Styrkir úr samkeppnissjóðunum eins og Rannís eru fáir og framlög í þá hafa í raun lækkað mjög mikið , sé tekið tillit til fjölgunar fyrsta flokks umsókna og þróunar verðlags .
Afleiðing þessa er sú , að úthlutunarhlutfall styrkja hefur lækkað stórkostlega .
Mér hefur virst Háskóli Íslands heldur áhugalaus um vandmálið sem við blasir þessum stóra hópi fræðimanna og fagna þess vegna orðum Vésteins .
Vandamál háskólastigsins er vandamál allra sem koma nálægt fræðum og vísindum .
Ef við stöndum ekki saman og knýjum á , þá er hætt við að stjórnvöld komist upp með að láta tímann líða án þess að móta framtíðarstefnu fyrir menningu og menntir í landinu .
Ég hvet til þess að háskólafólk taki til máls um vandamál rannsóknasamfélagsins og þá á þeim grundvelli sem Vésteinn lagði til .
Með kveðju , Sigurður G. M.
Sæl veriði
Það hefur verið fróðlegt að fylgjast með umræðunni um stöðu rannsóknasjóðs háskólans og það er ekki annað að heyra en að allir séu sammála um að það þurfi taka á þessum málum hið fyrsta .
Í raun má segja að þessi umræða eigi einnig við um samkeppnissjóði RANNÍS .
það er óþvolandi að heyra stjórnmálamenn og aðra embættismenn lýsa því yfir hvað eftir annað að hið opinbera á Íslandi veiti hvað mest allra landa í OECD löndum til rannsókna og þróunnar á meðan samkeppnissjóðir RANNÍS og reyndar einnig rannsóknasjóður HÍ eru nánast gjaldþrota .
Samkeppnissjóðir RANNÍS eiga að vera kjölfestusjóðir fyrir frjálsar rannsóknir á Íslandi .
Mín tillaga er sú að menn fari nú að einbeita sér að því að færa orð og gremju í verk og ýti við stjórnmálamönnum og geri þeim grein fyrir alvarleika málsins .
Í sumar kom saman hópur af vísindamanna í heilbrigðis- og lífvísindum og skrifaði greinargerð ( sjá viðhengi ) um stöðu samkeppnissjóða RANNÍS .
Greinargerðin hefur verið kynnt á fundi í hinu nýja vísinda- og tækniráði og jafnframt höfum við sent öllum þigmönnum eintak af greinargerðinni .
Í lok nóvember boðuðum við til málfundar um stöðu sjóðanna þar sem Magnús K. M. læknir hélt erindi um stöðu mála .
Öllum þingmönnum var sérstaklega boðið með formlegu bréfi .
Það er skemmst frá því að segja að fjölmargir vísindamenn komu á fundinn en ekki einn einasti þingmaður eða fulltrúi þeirra lét sjá sig sem lýsir kannski best hversu miklu þingmenn láta sig þessi mál varða .
Sennilega halda þingmenn að málefnin séu bara í þokkalega góðum farvegi og líta á þessa umræðu sem enn eitt tuðið í mönnum sem eru hvort sem er alltaf óánægðir með allt
Þó að ég hafi nú ekki starfað lengi sem vísindamaður á Íslandi þá er nú samt að renna upp fyrir mér að ástandið er í raun ískyggilegt og ég tek heilshugar undir orð Helgu Ö. þar sem hún segir að rannsóknatengt nám í lífvísindum sé u.þ.b. gjaldþrota rétt í þann mund sem það er að ná góðum þroska .
Ég leyfi mér að fullyrða að ástandið hér á landi er í raun verra en í þeim löndum sem við gjarna miðum okkur við og mér finnst það í raun skylda þingmanna að fara að opna eyrun fyrir þessari umræðu .
Bestu kveðjur
Þórarinn G.
Auglýst hefur verið laus til umsóknar staða aðjunkts í norrænum málum , einkum íslensku , við Uppsalaháskóla .
Ráðið verður í stöðuna frá 1. júlí 2004 .
Umsóknarfrestur er til 29. janúar .
Auglýsingin um stöðuna er á heimasíðu SSN : www.xxxxx.is Stofnun Sigurðar Nordals
Ágæta háskólafólk
Í framhaldi af skrifum Vésteins Ó. þar sem kallað er á umræðu og upplýsingar um opinbert rannsóknafé og hvert það fer bendi ég á fjárlagagreiningu hagdeildar Rannís sem er nýkominn út .
Hægt er að nálgast pdf-skjal með greiningunni á heimasíðunni www.xxxx.is bestu kveðjur páll v .
Kæri Páll ,
Þakka þér fyrir upplýsingarnar .
Gott væri að fá greiningu á því hvernig þær fjárveitingar til rannsókna sem samkvæmt ykkar yfirliti ( bls. 8 ) nema 4.085 m.kr. á fjárlögum ársins 2004 skiptast milli menntastofnana .
Mér er lífsins ómögulegt að fá þessa tölu nema bæta við fjárveitinguna , sem nemur 2.543 m.kr. , þeim sértekjum 1.481 m.kr. sem háskólastofnunum er ætlað að afla m.a. úr sjóðum Rannís og frá Evrópusambandinu .
Er hugsanlega verið að tvítelja framlag ríkisins og telja þær tekjur sem háskólastofnanir afla sér frá þriðja aðila sem ríkisframlag ?
Þess gætir víða í framsetningu fjárlaga að ekki eru gerð ljós skil milli fjárveitinga og sértekna .
Á blaðsíðu 304-305 í fjárlögum eru fjárveitingar til Háskóla Íslands taldar vera 4.441,6 m.kr.
Þar er innifalið framlag Happdrætti Háskóla Íslands til byggingaframkvæmda og ennfremur skrásetningargjöld sem nemendur greiða .
Þegar kemur að Háskólanum í Reykjavík og Viðskiptaháskólanum á Bifröst eru skólagjöld nemenda ekki talin með heildarfjárveitingu .
Hér virðist skorta á samræmi .
Með bestu kveðju , Gunnlaugur H. J.
Góðir hi-starf lesendur ,
Mig langar að beina umræðu um rannsóknafé inn á nýja braut .
Auðvitað þarf að ræða um hvernig eigi að bregðast við nýjustu hremmingum , en við þurfum líka að horfa lengra .
Við ættum að geta sótt þetta mál með rökum og staðtölum í meira mæli en verið hefur .
Oftast heyrir maður bara ramakvein og upphrópanir eða tilfinningahlaðnar alhæfingar um mikilvægi rannsókna .
Í ritinu Forskningspolitikk 2/2003 , sem gefið er út af NIFU ( Norsk institutt for studier av forskning og utdanning ) , stendur á bls. 3 : « I klagesangen over lite midler til norsk forskning , kan det være viktig aa minne om at kun Island og USA bruker et höyere offentlige belöp til FoU [ forskning og utvikling ] per innbygger enn Norge i 2001 . »
Þessar upplýsingar hygg ég að séu í samræmi við staðtölur gefnar út af Rannís , þótt ég hafi ekki athugað það sérstaklega .
Ég hef oft undrast það hve Ísland kemur út með hlutfallslega há framlög í slíkum samanburði í staðtölum þeirra ( verð að játa á mig sofandahátt að hafa aldrei spurt út í þetta meðan ég sat í Rannís , en að vísu hefur þetta ágerst síðan ) .
Ef við gefum okkur að sambærilegir hlutir séu mældir ( sem hlýtur amk. að vera ætlunin ) virðist þessi staðhæfing stinga í stúf við tilfinningu flestra sem hafa kynnst rannsóknaumhverfi á okkar sviðum í nálægum löndum .
Því miður höfum við enga stofnun sem rannsakar rannsóknamál , en ég held að það væri verðugt viðfangsefni fyrir vísindanefnd H.Í. ( gjarnan í samvinnu við Rannís ) að láta fara ofan í þau gögn sem liggja þessum tölum til grundvallar , sundurliða framlögin eftir sviðum og kanna hvernig þau eru reiknuð .
Við erum öll sammála um að rannsóknir þurfi að efla , og mjög mörg telja að Háskóli Íslands ætti í auknum mæli að verða rannsóknaháskóli .
En þá verðum við líka að gera okkur og stjórnvöldum rökum og tölum studda grein fyrir hvað það kostar .
Doktorsnámið hér , þar sem um það er að ræða , er oft í skötulíki af því að doktorsnemum eru ekki búin viðundandi skilyrði til að stunda námið á hnitmiðaðan hátt , auk annarra orsaka sem kunna að vera mismunandi eftir deildum .
Hvað tekur svo við að doktorsnámi loknu ?
Hörð barátta um lága starfs- eða verkefnastyrki Rannís og um stöður sem verða til eða losna , og sækja þá venjulega margir hæfir um hverja .
Ég kann ekki nein svör við öllum þeim spurningum sem þetta vekur , en legg orð í belg til að minna á að við þurfum að treysta grundvöllinn undir sókn okkar á þessu sviði .
Með kveðju , Vésteinn Ó.
Íbúð til leigu í Kaupmannahöfn
Falleg þriggja herbergja íbúð til leigu í 3-4 mánuði , frá byrjun janúar « 04 .
Íbúðin er 90 fm horníbúð í góðu ástandi , með viðargólfum og kamínu í stofunni .
Hún er staðsett á Amager í 10 mínútna hjólreiðafjarlægð frá Strikinu og í 5 mínútna göngufjarlægð frá Metro-stöð .
Góðir verslunarmöguleikar og veitingastaðir í næsta nágrenni .
Íbúðin leigist með öllum húsgögnum og rafmagnstækjum .
Farið er fram á mjög góða umgengni og að ekki sé reykt í íbúðinni .
Leigan er 7500 DKK á mánuði .
Nánari upplýsingar hjá : Hjördísi og Daða
Bestu kveðjur
Laufey
Ég tek undir það , sem Þorsteinn Loftsson hefur verið að segja hér á vefnum .
En er rétta leiðin ekki , að Háskólinn biðji um skólagjöld og verji þeim til að efla rannsóknasjóð sinn ?
HHG
FYRIRLESTUR :
Skemmdir á DNA basapararöðinni :
Geta oxaðs gúaníns til basaparamyndunar
Jóhannes Reynisson Ph.D.
Centre for Cancer Therapeutics
The Institute of Cancer Research
Sutton , Bretlandi
Föstudagur 19. desember , klukkan 15:00
Fyrirlestrasalur 3. hæð , Læknagarði Ingunn B.
Skrifstofu læknadeildar
Ágæta háskólafólk .
Í tilefni af bréfum Þorsteins L. , háskólaráðsmanns , á póstlistanum HI-starf er rétt að taka fram eftirfarandi :
Engin tillaga um niðurskurð á rannsóknasjóði Háskólans hefur verið lögð fram í háskólaráði , heldur hefur fjármálanefnd bent háskólaráði á ýmsar leiðir til að bregðast við ákvörðun stjórnvalda um að lækka rannsóknafjárveitingu til Háskólans um 105 m.kr.
Lækkunin felst í því að fella niður viðbótarframlag til rannsókna sem Háskólinn fékk með sérstökum rannsóknarsamningi til þriggja ára á árinu 2001 .
Ein þeirra leiða , sem fjármálanefnd benti á , var sú að lækka fjárveitingu til rannsóknasjóðs úr 100 m.kr. í 75 m.kr.
Í umræðu í háskólaráði í síðustu viku kom fram samstaða um að leita annarra leiða til að taka á fjárhagsvanda Háskólans .
Á vinnufundi ráðsins í gær 10. desember komu fram ábendingar frá fjármálanefnd um hvernig hugsanlega mætti gera það án þess að skerða rannsóknasjóðinn .
Í upphafi umræðunnar á fundi háskólaráðs í gær benti ég Þorsteini Loftssyni á að það væri ekki við hæfi að halda því fram , eins og hann gerði í tölvubréfi sínu 9. desember á HI-starf , að lagt hefði verið til að fjárveitingar til rannsóknasjóðs verði lækkaðar um 25% .
Auk þess hafi hann í bréfi sínu gefið í skyn að rannsóknasjóður nyti ekki stuðnings meðal annarra háskólaráðsmanna .
Hvorugt þessara atriða er rétt .
Rannsóknasjóðurinn á sér öflugan stuðning í stefnu Háskólans , hjá háskólaráði , hjá rektor og meðal háskólafólks almennt
Rétt er að geta þess að sjaldan hefur verið erfiðara að gera fjárhagsáætlun fyrir Háskóla Íslands en nú .
Þær hugmyndir fjármálanefndar sem ræddar voru á fundi háskólaráðs í gær gera ráð fyrir því að fjölmargar rekstrareiningar Háskólans fái enga hækkun frá árinu 2003 .
Þetta á við um sameiginlega stjórnsýslu og nokkrar deildir .
Þetta er gert meðal annars til þess að unnt sé að standa vörð um sáttmálasjóð , rannsóknaleyfi og rannsóknasjóð Háskólans .
Rektor og háskólaráð munu hér eftir sem hingað til leita allra leiða til að tryggja fjárhag Háskólans , skipta fjárveitingum á sanngjarnan hátt og efla rannsóknasjóðinn svo hann nái tilgangi sínum .
Með kærri kveðju , Páll Skúlason rektor Háskóla Íslands
Aðalbygging
Ágæta samstarfsfólk ,
Ég fagna innilega yfirlýsingu Páls Skúlasonar , rektors Háskóla Íslands , um að fjárveitingar til Rannsóknasjóðs Háskólans verði ekki skertar .
Ég fanga því einnig að nú séu ALLIR stuðningsmenn Rannsóknasjóðs Háskólans .
Þetta er góð stefnubreyting .
Annað í bréfi rektors er ég mjög ósáttur við .
Það var lögð skrifleg tillag um að skera sjóðin niður um 25% .
Þetta var mesti niðurskurður á einstökum lið í tillögunum fyrir utan liðinn rannsóknaprófessorar sem lækkar um 50% vegna fækkunar úr 4 í 2 .
Aðrir liðir í sameiginlegum útgjöldum fá óbreytta krónutölu eða hækka um 2,5% ( samkvæmt tillögum ) .
Það er rétt að tillögur um annan niðurskurð voru lagðar fram á vinnufundi í gær en eftir fundinn stóð enn 25% niðurskurður á Rannsóknasjóði .
Það var ekkert rætt um ( svo ég heyrði ) að annar niðurskurður ætti að koma í staðinn fyrir niðurskurð á sjóðnum .
Þvert á móti tók rektor skýrt fram að þessi skrif mín myndu ekki hafa nein áhrif á fjárveitingar til sjóðsins .
Ég tel að það hafi verið rétt hjá mér að skýra frá tillögum um 25% niðurskurð á Rannsóknasjóðnum á hi-starf og beinlínis að það hafi verið skylda mín .
salkaforlag.is
Sumarkveðjur frá Sölku
Fréttabréf nr 60 - « Kóngakjötbollur » í rjómasósu
Þessi uppskrift hefur fylgt mér gegnum tíðina .
Hún kemur frá móðurömmu minni og afa sem sagði alltaf að hún kæmi upprunalega frá Sofierokastalanum sem liggur fyrir utan Helsingborg ( afi var bókbindari í höllinni ) .
Þar gisti Gustav VI Adolf konungur oft með fjölskyldu sinni þegar hann var ekki á Ítalíu við uppgröft á Pompeji .
Þessar kjötbollur eru sérstaklega safaríkar og bragðgóðar .
Ég hef notað hana á hverjum jólum síðan ég flutti til Íslands og það er aldrei til afgangur , alveg sama hvað skammturinn er stór .
Eina breytingin núna er að ég bjó til sósuna fyrir gjordusvovel.is með Blå Band Brunsås .
Vandamálið hefur alltaf verið að búa til næga sósu , en núna fann ég lausn , því Blå band Brunsås er góð og hlutlaus grunnsósa - ekki of krydd- eða kraftmikil .
( Nokkuð sem hefur alltaf truflað mig með öðrum « bréfasósum » ) .
Svo núna var ekkert vandamál að búa til stóran sósuskammt .
Berið síðan fram með týtuberjasultu - á sænsku « lingonsylt » - sem fæst í IKEA !
( en annars rifsberjagelé ) .
Fyrir þá sem vilja bera fram « lutfisk » eða « baccalo » sem forrétt bjó ég til útgáfu af hvítri sósu sem er einföld , fitulítil , með mildu sætu og « grænu » bragði .
Leyndarmálið er « panaden » og blandaða hakkið .
Rétt hlutföll í blönduðu hakki samanstendur af 70% mögru nautahakki og 30% svínahakki .
Svínahakkið bindur nautahakkið betur saman .
Það sem kallast « panad » er ekki eitthvað sem drýgir út hakkið - heldur verða kjötbollurnar safaríkari .
Rétt útbúið « panad » á að vera eins og þykkt pönnukökudeig og verður að standa í minnst 30 mín til að samalagast áður en það er blandað saman við hakkið .
Best verður « panaden » með því að keyra það í matvinnsluvél .
Hráefni fyrir 8 : 1 kg blandað hakk ( 700 g nautahakk + 300 g svínahakk ) - 4 tsk salt - 2 krm hvítur pipar eða hvítur pipar / rósapipar - 4 msk smjörvi - 2 msk ISIO4 heilsuolía .
Panad : 1-2 egg - 1 stór eða 2 litlir fínhakkaðir gulir laukar - 4 soðnar kaldar kartöflur maukaðar með gaffli - 1 dl Paxo brauðrasp - 2 dl matreiðslurjómi .
Rjómasósa : 4 bréf Blå band Brunsås - ca 3 dl skóf frá steiktu kjötbollunum - 8 dl vatn 3 dl matreiðslurjómi - 1 dl nýmjólk .
Undirbúningur :
Byrjið á að blanda « panaden » saman í matvinnsluvél og látið standa í 30 mín.
Blandið síðan « panaden » , hakkinu og salti op pipar saman við og látið standa áfram í 15 mín.
Bleytið hendurnar í köldu vatni , takið 1/2 msk af hakkinu og mótið litlar kjötbollur milli handanna .
Hitið upp ISIO4 og örlítinn smjörva í steikarpönnu ( helst úr járni ) á meðalhita .
Brúnið prufubollurnar á öllum hliðum - hristið pönnuna eða eða veltið þeim með skeið .
Reiknið með ca 10 mín steikartíma .
Smakkið á bollunum og kryddið kjöthakkið meira með salti og pipar ef þess þarf .
Ef hakkið er svo laust í sér að bollurnar halda ekki saman ( getur verið mismunandi eftir hakki ) bætið þá aukalega við 1 dl brauðraspi eða 1 dl nautahakki , hrærið vel saman og látið bíða í 15-30 mín.
Haldið áfram að steikja kjötbollurnar en ekki setja of margar bollur á pönnunna í einu - sjá mynd .
Þegar kjötbollurnar eru tilbúnar eru þær færðar yfir í pott og haldið heitum .
Skafið úr pönnunni eftir hvern skammt og látið skófið ( fyrir sósuna ) renna af á pappír .
Haldið kjötbollunum heitum í pottinum á vægum hita t.d. í ofni á 150° .
Rjómasósa :
Blandið sósuduftinu út í vatn og látið standa í nokkrar mínútur .
Sjóðið saman matreiðslurjóman og skófið af kjötbollunum ( ef skófið nær ekki 3 dl , bætið þá saman við 1-3 steiktum bollum ) .
Þegar búið er að sjóða upp á rjómanum og hann hefur lyft sér eins og « soufflé » þá er mjólkurprótínið karamelliserað og hægt að hræra sósublöndunni saman við .
Látið sósuna malla saman í 10-15 mín. og hrærið í öðru hvoru - sérstaklega skófið í bottninum svo það brenni ekki við .
Bætið mjólkinni út í og sjóðið aftur upp á .
Bætið í salti og pipar ef þurfa þykir - en sósan á að vera með mildu rjómabragði , ekki kryddbragði .
Græn hvítvínssósa með forréttar-jólafiskinum
Fyrir 8 : 3 bréf Blå Band Vittvinssås - 2 harðsoðin egg - 1 búnt fersk steinselja - 1 dl frystar og afþíddar grænar baunir - 4,5 dl vatn - 3 dl mjólk
Fínhakkið steinseljuna og grófhakkið eggin .
Hrærið sósuduftið út í kalt vatn skv. leiðbeiningum á pakka , bætið mjólk við og sjóðið upp á .
Lækkið hitann og látið malla saman í 5 mín , hrærið í .
Bætið steinseljunni út í og kryddið með salti og hvítum pipar .
Rétt áður en sósan er borin fram eru baunirnar og harðsoðnu egginn hrærð út í .
Gleðileg jól
Fréttabréf nr 58 - Scalloppini með kjúklingabringum , gengur það ?
Scallopini með kjúklingabringum - fljótlagað - gott og safaríkt
Með þessari aðferð er hægt að nota hvað annað vel snyrt kjötstykki í staðin fyrir kjúklingabringurnar - gæta þess bara að það sé skorið í svipaða ykkt og stærð og bringurnar .
Lamba- kálfa- svína- eða nautakjöt .
Þitt er valið .
Aðalatriðið er að það verði alltaf jafnsteikt og safaríkt .
Borið síðan fram með soðnu grænmeti gerir réttinn bæði hollann og góðann .
Að bera rótargrænmetið fram - í þessu tilfelli sellerirót - bæði steikt og soðið gerir réttinn ennþá bragðmeiri .
Hráefni fyrir 4 : 4 skinnlausar kjúklingabringur - 2 msk ISIO4 heilsuolía -
Tillaga á meðlæti :
Ferskt :
Salat - kletta- , lambhaga að eigin vali - Gúrka í teningum - Gulrætur , litlar - evt. fínskorinn tómatur Soðið :
Rustichella pasta fyrir 4 ( hér nota ég penne ) - Sellerirót fínskorin í teninga - Paprika , rauð- græn- og gul fínskorin í teninga - Spergilkál , grófskorið evt. fínhakkaður hvítlaukur Steikt :
Sveppir ( ég fann nokkra Slímstauta í Heiðmörk - nammi góðir ) Sellerirót fínskorin í teninga - Beikon ( og smjörpappír - fyrir fituminna beikon )
Furuhnetur - evt fínskorin laukur
Sósa eða Salsa ?
1-2 bréf af Blå Band sås að eigin vali - eða Salsa eða Pesto frá Rustichella d ' Abruzzo
Undirbúningur .
Hreinsið sveppi og grænmeti .
Skerið rótargrænmetið í fína teninga .
Skerið spergilkál og sveppi í grófa bita .
Látið kjúklingabringuna snúa með ávölu hliðinni upp .
Leggið lófann ofaná og haldið föstu með léttum þrýstingi og skerið í kjötið með beittum hníf að vinstri hliðinni en ekki skera í gegn , kjötið á að halda saman .
Sneiðin á aðeins að vera 1/3 af þykkt bringunnar .
Fletjið út kjötið .
Nú er kjötstykkið komið í tvöfalda breidd sína .
Snúið bringunni við og skerið í útfrá þykkasta hlutanum í miðju og út í enda .
En eins og áður , ekki í gegn því kjötið á að halda saman .
Ef rétt hefur verið gert á bringan að vera komin í þrefalda stærð sína .
Leggið filmu á útflatt kjötið og hamrið létt með flötu hliðinni á kjöthammrinum til þess að jafna það - ekki samt í mauk .
Látið bíða undir filmu þar til að steikingu kemur .
Matreiðsla :
Byrjið á á sjóða pastað .
Sjóðið grænmetið í örbylgjuofni eða á hellu .
Gætið þess bara að sjóða það « al dente » .
Eftirfarandi gerði ég : Strengjabaunir skornar í bita soðnar í miklu vatni í örbylgjuofni í 2 mín á hæsta hita .
Takið út og bætið við helmingnum af sellerirótinni .
Sjóðið í 1 mín á hæsta hita .
Takið út og bætið við paprikunni .
Sjóðið í 1 mín.
Þekjið með filmu og látið bíða að framreiðslu .
Setjið spergilkálið í aðra skál , fyrst flysjaða stilkana og sjóðið í 1 mín í miklu vatni .
Bætið síðan restinni við og sjóðið áfram í 3 mín.
Þekjið og látið bíða .
Salsa frá Rustichella d ' Abruzzo
Steikt meðlæti :
Brúnið hinn helminginn af sellerirótinni í sömu hlutföllum af smjörva og ISIO4 , bætið sveppunum við þegar sellerirótinn hefur tekið lit og brúnið vel .
Kryddið með salti og pipar .
Til að fá fituminna beikon leggjum við það á milli 2ja laga af smjörpappír og setjum í örbylgjuofn í 2 mín á hæsta hita .
Látið umframfitu renna af á eldhúspappír .
Grillsteikt Scallopini :
Hitið upp þurra grillpönnu þar til hún verður « rjúkandi » heit .
Penslið útflöttu bringurnar létt með ISIO4 og kryddið með nýmöluðum pipar og salti .
Grillið í 30 sekúndur .
Snúið við , penslið með olíu , kryddið og grillið í 30 sek.
Snúið kjötinu aftur við og grillið í 30 sek.
Endurtakið hina hliðin líka í 30 sek.
Berið fram með meðlætinu .
Fréttabréf nr 58 - 1. nóvember 2006
Sjötunga Walewska er ein af þeim klassísku veitingahúsauppskriftum sem ég lærði af Per-Eric Johansson á þeim tíma sem hann var prófdómari við okkaskólann í Malmö .
Í þrjú ár unnum við hlið við hlið okkur í gegnum 2.400 uppskriftir sem komu út í Bonniers Stora Kokbok ( útgefin 1981 ) .
Mestu hæfileikar Pelles voru sósur og fiskur og fólk kom í pílagrímsferðir allt frá Skáni ( og einnig Stokkhólmi ) til að borða Walewska hjá honum .
Rétturinn hefur fengið nafn sitt frá pólskri greifynju sem var ástkona Napóleons 1 og var hann mjög vinsæll á árunum 1900-1930 þar sem hann var borin fram undir kristalsljósakrónum á Savoy , Ritz og Dorchester og öllum öðrum fínum hótelum og Evrópskum veitingarhúsum .
Í sænsku bókinni minni scoffiers Stora Kokbok frá 1927 er rétturinn númer 450 og er búin til með sólflúru , humar , humarsmjör , fiskessens , ferskum trufflum og Mornaysósu .
Í Pelles útfærslu var trufflum skipt á móti sveppum og Mornaysósa á móti humarsósu .
Í íslensku útfærslu minni nota ég rauðsprettu í staðin fyrir sólflúru og létthumar ( Nephrops norvegicus ) í staðin fyrir humar ( Homarus vulgaris ) .
Rétturinn samanstendur af 4 aðalatriðum : Hvítvínssoðnum rauðsprettuflökum , alveg ótrúlegri sósu , sveppum og humri ásamt gratineraðri luxuskartöflumús .
Einfallt - ekki satt ?
Íslensk Walewska
Það er alls ekki erfitt að búa til þennan veislurétt og ekkert sérstaklega dýrt heldur .
Það eina sem tekur tíma er sósan og hún verður að vera með rétt hráefni .
Það verður að nota humarskelina fyrir sósuna .
Þegar ég laga Walewska útbý ég sósuna deginum áður .
Ef þú vilt ekki roðfletta fiskinn sjálf ( ur ) ( einfalt , sjá mynd 2. ) , getur þú beðið fisksalann að gera það fyrir þig - en segðu honum að láta roðið fylgja með því það er notað til að búa til sósuna .
Lystauki sem ég get hugsað mér fyrir þennan aðalrétt eru nokkrar sneiðar af þunnt skornum Gruyerosti , smurðu kexi og sama hvítvín sem borið er fram með aðalréttinum .
Sneið af góðu fiskpaté er einnig góður valkostur .
Í uppáhaldi hjá mér er hvítt , þurrt Búrgúndarvín ( t.d. Mersault ) - verðflokkurinn fer eftir hverjum og einum .
( Patriarche er ódýrt og mitt val bæði í sósu og til að sjóða fiskinn upp úr en Labouré-Roi Chardonnay er einnig gott val í sósu , mynd 1. ) .
Fyrir þá sem vilja sleppa hvítvíninu er kælt íslenskt vatn fullkomið .
Hráefni fyrir 4 : 600 g rauðspretta - 1,5 dl hvítt Búrgúndarvín t.d. Patriarche eða Labouré Roi - 3 msk smjörvi - 100 g litlir ferskir sveppir - 6 cl Koníak 400 g humar í skel ( skelin er notuð í sósuna ) - salt , hvítur pipar
Humarsósa ( mynd 3. ) : 3-4 msk ISIO4 heilsuolía - 1 gulur laukur - 1 biti sellerírót - 1 gulrót - 2 msk tómatpuré - 2 msk Touch of Taste Hummerfond 1 msk Touch of Taste Fiskfond - 7,5 dl vatn - 2,5 dl rjómi -salt , cayennepipar .
Kartöflumús ( mynd 4. ) : 1 kg kartöflur - 4 eggjarauður - 50 g smjörvi - múskat , salt , hvítur pipar .
Undirbúningur - sósa ( gjarnan daginn áður )
Afþíðið og hreinsið humarinn .
Steitið skelina í morteli .
( Ég á alltaf þurrkaða skel á lager - næst þegar þú ert með humar , taktu þá skelina og þurrkaðu í ofni á 75° .
Geymist í opnu íláti i allt að 8 mánuði .
Notið í næstu sósu . ) Hreinsið og skerið gulrót , lauk og sellerírót í fína teninga .
Hitið upp ISIO4 olíuna í litlum potti á hæsta hita .
Hrærið humarskelina út í og steikið þar til greinilegur humarilmur stígur upp ( 3-5 mín ) .
Bætið í sellerírót og gulrót og steikið í 4-5 mín , hrærið í öðruhvoru .
Bætið lauknum í og evt meiri olíu .
Steikið áfram í 4-5 mín.
Setjið 1-2 msk tómatpure útí og steikið í 2-3 mín , hrærið í ( mynd 5. ) .
Bætið við 7,5 dl af vatni , 2 msk Touch of Taste hummerfond , 1 msk Fiskfond og setjið fiskroðið út í .
Sjóðið upp á og lækkið síðan hitann á meðalhita .
Látið malla í 25-30 mín ( mynd 6. ) .
Siktið allt frá og látið soðið sjóða saman með rjómanum í háum potti þar til eftirstanda ca 3,5 - 4 dl sósa .
Hrærið í öðruhvoru .
Kryddið með salti og cayennepipar og evt meira af Touch of Taste .
Undirbúningur - kartöflumús :
Flysjið og sjóðið kartöflurnar , hellið vatninu frá , maukið og hrærið smjörva og eggjarauðunum saman við .
Þegar kartöflurnar eru komnar í slétt mauk er salti , pipar og múskati hrært út í .
( Svona nota ég múskat : Dreifið múskati yfir yfirborðið svipað og þegar steik er pipruð ) .
Hrærið öllu vel saman .
Léttsoðin fiskur í hvítvíni :
Smyrjið botn og hliðar á potti með smjörva .
Kryddið fiskflökin létt með salti og hvítum pipar , rúllið þeim upp og leggið þétt saman í pottinn .
Setjið vínið útí ( mynd 7. ) . og humarinn ofaná ( mynd 8. ) . og látið sjóða upp á undir loki .
Þegar suðan er komið upp á vökvanum - lækkið þá hitann og látið malla í 6-7 mín - alls ekki lengur .
Takið til hliðar .
Lokahönd á sósu og flamberaðir sveppir :
Hreinsið sveppina og skerið stilkana frá .
Steikið hatta og stilka í örlitlum smjörva á pönnu .
Kryddið létt með salti og pipar .
Hækkið hitann á hæsta hita , hellið koníakinu útí , hallið pönnunni og kveikið í koníakinu .
Hristið pönnuna þar til áfengið hefur gufað upp .
Takið sveppahattana frá og setjið stilkana og koníakssoðið út í sósuna og sjóðið upp á .
Siktið soðið frá fisk og humarpottinum einnig útí sósuna og látið malla saman á meðan kartöflumúsin er forgratineruð .
Kryddið með salti og cayennepipar og evt 1-2 msk af hvítvíni .
Uppröðun á réttinum :
Smyrjið eldfast fat 2-2,5 lítra og spautið kartöflumúsinni meðfram kantinum .
Gratinera í ofni á 275 - 300° í 2-3 mín.
Takið fatið út og þekið botninn með þunnu lagi af sósu .
Leggið fiskinn í og þekið með sveppahöttum og humar .
Hellið restinni af sósunni yfir og gratinerið í ca 3-5 mínútur .
Þegar rétturinn er borin fram er hægt að skreyta hann með humarskeljunum eins og gert var áður fyrr eða bera fram eins og ég gerði á einfaldan « rustik » hátt .
Fréttabréf nr 57 - 1. ágúst 2006 .
Í dag er víða hægt að finna ráðleggingar varðandi grill .
Þannig að að ég hugsaði - hverju get ég bætt við ?
Hvað með nokkra einfalda smárétti sem má jafnframt nota sem forrétti , meðlæti eða eftirrétti ?
Varðandi grillunina sjálfa þá bendi ég á Fréttabréf nr 10 en í því eru uppskriftir að spennandi marineringum svo sem Grískri grillmarineringu fyrir lambkjöt , Bjór og sinnepsmarineringu fyrir lambkjöt , Thai marinering fyrir lambkjöt , Kryddkrem fyrir lambsatay .
Gullin Melba með gráðaostatónum
Frumsamið af Sænska kokknum fyrir gjordusvovel.is Í raun er þetta forréttur en fer engu að síður mjög vel með grilluðu lambakjöti og salati .
Hráefni : 1 pakki af Melba Toast - 2 - 3 pokar af Hagvers döðlum , sveskjum , aprikósur eða fíkjum - Gráðaostur - Gullostur Setjið eins margar Melba Toast sneiðar á bökunarplötu og þið ætlið að bera fram .